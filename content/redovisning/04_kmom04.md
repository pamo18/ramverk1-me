---
---
Redovisning kmom04
=========================

Jag har nu lyft ut delar av min kod till en egen modul, publicerat den på GitHub samt länkat till Packagist.  Första utmaningen var att välja koden som ska finnas i modulen, där jag valde att lyfta ut koden som tillhör modell-klasserna.  Modulen ska vara fristående från ramverket så jag blandade inte in Kontroll-klasserna eller vyerna.  Detta eftersom man vill att modulen ska kunna testas till 100% codecoverage så hade det behövt flyttas över mycket kod för att kunna testa kontrollerna fullt ut, vilket hade varit onödigt komplicerat för en annars simpel modul.  Min modul är byggt på 5st modell-klasser som innehåller logiken för alla uppgifter hittills i kursen.

Att länka GitHub till packagist erbjöd inga svårigheter, där en Webhook på GitHub är aktiv och funktionell med varje uppdatering.

Att implementera min modul genom att följa min egen anvisning gick bra med lyckat resultat.  Innan installationen, tog jag bort alla filer som finns i modulen och genomförde installationen.  Sedan fanns alla filer på plats igen och jag kunde testa hela Redovisa sidan till 100% codecoverage, precis som innan.  Jag skapade en Bash script för att enklare kopiera över filerna från Vendor mappen till ramverket.

Jag skapade nya tester till modulen eftersom kontrolltesterna inte fanns med, som annars täcker modell-klasserna.  Då kunde jag enhetstesta modulen till 100% codecoverage.

Att bygga en modul med specifikt funktionalitet känns väldigt smidigt, flexibelt och effektivt.  Den erbjuder också ett sätt att dela upp ramverket i mindre bitar som kan utvecklas helt fristående.  En modul kan återanvändas inom flera ramverk och blir därför mycket enklare att dela med andra.  Det händer ofta att man skapar samma kod om och om igen som ska användas inom olika miljöer, då är det ett bra beslut att skapa en modul som erbjuder samma funktionalitet fast i ett litet paket, testat och klart att använda.

Jag undersökte Laravel när det gäller paketering, moduler och versionshantering och kom fram till att Laravel är i sig ett [paket av paket](https://decodeweb.in/php/php-frameworks/laravel-framework/what-is-dependency-management-in-laravel/) som har en modul paketeringssystem med en dedikerade Dependency hanterare.  Composer används för att installera nya paket samt uppdatera befintliga paket till senast tillgängliga versionen.  Studera man Laravels Composer fil på [GitHub](https://github.com/laravel/laravel) är det lätt att se ramverkets olika dependencies som installeras från början och ger en inblick till ramverkets struktur.

Min TIL för detta kursmoment är hur smidigt det är att skapa sin egen modul, där man delar upp koden i mindre bitar och paketera den som en fristående modul för lättare återanvändning.
