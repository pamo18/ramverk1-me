---
---
Redovisning kmom10
=========================

**Jag har genomfört alla krav i projektet, 1-6.**

#### Krav 1-3

Jag har skapat min egen version av Stack Overflow, där temat är videospel.  Det finns en förstasida som visar en överblick av senaste aktiviteten, en sida för frågor, en för taggar, en Game Tag sida, en sida för användare och en About sida.  Sidan skyddas av inloggning.

Utan att logga in kan man läsa nuvarande frågor och svar ihop med respektive kommentarer.  Men man kan registrera sig som en ny användare och logga in, vilket öppnar upp sidans funktionalitet.  Då visas en gravatar som profilbild vilket kan klickas på för att administrerar profilen.  Det finns också en länk till sin egen aktivitets sida som visar alla frågor, svar och kommentarer som är kopplat till sig.  Alla användare som är registrerade på sidan har en egen aktivitets sida som är tillgänglig för alla.  Man kan också skapa egna frågor, svara på befintliga frågor eller kommentera frågor och svar.  En fråga kan ha många svar och varje fråga och svar kan ha många kommentarer kopplat till sig.  När man skriver innehållet till en fråga, svar eller kommentar kan man skriva i Markdown.

Om man skapar ett svar så har man möjlighet att lägga till en eller flera taggar, som visas ihop med frågan och kan klickas på för att filtrera ut frågarna och visa enbart relaterande frågor.  Det finns också en tag sida som samlar alla taggar ihop med tillhörande frågor.  

På förstasidan visas en överblick av de tre senaste frågorna, mest populära taggar och bäst rankade användare.  Det visas också det totala antalet frågor, taggar och användare på sidan.

Sidan är publicerade på GitHub och en Readme förklarar hur man checkar ut och installerar sin egen version ihop med badges för byggtjänsten Travis och kodkvalitet med Scrutinizer.  Jag har också skapat tester som täcker 100% codecoverage.

Jag har skapat min egen ActiveRecord klass, som extends Anax ActiveRecordModel, för att utöka databasfunktionalitet för att inkludera bl.a. Join.  Jag använder Game klassen för att samla ihop viktiga funktionalitet samt förenkla återkommande uppgifter.  Jag har också delat upp en del vyer till mindre bitar för att skapa en bättre struktur på koden och förenkla utvecklandet.

#### Krav 4

Med varje fråga kan ett svar markeras som accepterat, genom att klicka på stjärnan till vänster av svaret.  En användare kan också rösta på innehållet som frågor, svar och kommentar, men inte sitt eget innehåll.  Man klickar på innehållets respektive upp och ned pil för att rösta +1 eller -1.  Med dessa röster skapas en rank till varje fråga, svar och kommentar, där man kan sortera svaren till en fråga efter sin rank eller datum.  På frågasidan kan man också sortera efter rank eller datum och det visas här hur många svar en fråga har kopplat till sig samt vilken rank frågan har.

#### Krav 5

Sidan har ett poängsystem som baseras på användarens aktivitet.  Varje gång en användare röstar på en fråga, svar eller kommentar känner man +1 poäng.  Användaren som äger det röstade innehållet tjänar också poäng, vilket är kalkylerad med hjälp av innehållets nuvarande rank, ju högre rank desto mer poäng till ägaren.  Varje gång en användare ställer en ny fråga, svarar på en befintlig fråga eller gör en kommentar så tjänar man +5 poäng.  Summan av alla poäng är användarens rank.  Denna rank visas på användarens aktivitetssida samt översiktsidan visar de tre högst rankade användarna.  På aktivitets sidan visas också antal röster användaren har tilldelat.

#### Krav 6

Jag har gjort ett valfritt krav som heter Game Tag.  Jag jobbar mot en API för att hämta och presentera snyggt bilder och videor relaterade till taggarna.  På tag sidan kan man klicka på en knapp för att göra en Game Tag på själva taggen eller man kan skriva fritt i sökfältet på Game Tag sidan.  När resultatet visas kan man klicka på en bild för att komma till bildens sida eller kan man klicka på en video och visa den direkt i webbläsaren.  Med varje resultat visas också några fakta om den, som vilken spelplattform den tillhör, vem ägaren är, när den var först släppt och vilken genre den tillhör.

#### Projektet

Jag tycker att detta projekt har varit ett bra sätt att använda allting jag har lärt mig under kursen.  Den var rolig men ändå utmanande.  Det mest utmanande var att hitta en bra kodstruktur och design för alla formulär som behövs för att skapa en enkel men logiskt användnings upplevelse.  Jag fick en bra möjlighet att jobba vidare med externa moduler för databaskommunikation genom Active Record samt för att hantera formulär.  Det valfria kravet var ett roligt sätt att hitta något spännande och funktionell som kan utöka och förbättra de andra kraven.  Jag spenderade lite mer tid än förväntat men det var ändå ett rimligt projekt tidsmässigt.

#### Kursen

Ramverk1 har byggt vidare på oophp och kändes som ett naturligt steg i programmet, där jag har kunnat fördjupa mig i anax ramverket samt skaffa en bättre förståelse av andra PHP ramverk.  Efter jsramverk kursen var jag övertygad om att använda JavaScript för de flesta av mina framtida projekt men nu kommer jag att använda PHP en hel del också, där kursen har gett mig en djupare insikt till fördelarna med PHP och den tillhörande community.

Jag tycker att feedbacken från läraren har varit bra med snabba svar och kursmaterialen har varit tillräckligt och lättåtkomligt. Jag är väldigt nöjd efter denna kurs och skulle lätt rekommendera den till mina vänner och kollegor.

**På en skala av 1–10 ger jag kursen 8.**
