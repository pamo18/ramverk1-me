---
---
Redovisning kmom06
=========================

Modulen anax/htmlform är ett perfekt exempel på hur man kan underlätta och effektivisera en viktig del som finns i de flesta webbplatser, formulär.  Att erbjuda en flexibel och återanvändbar mall för att bygga ett funktionellt formulär spara både tid och kodrader.  Man kan anpassa ett formulär efter behov i Konstruktorn och genom callbacks kan man specificera önskad funktionalitet vid en submit.  Modulen erbjuder ett sätt att skapa flera formulär på ett liknande och välstrukturerat sätt, en egenskap som är alltid välkommen men framförallt i större projekt.  Användningen av modulen betyder att man måste anpassa sin kod efter modulens struktur vilket betyder en viss förståelse av hur modulen är uppbyggd.  Felsökning kan också vara mer krävande eftersom det finns mycket kod i modulen och många olika delar som jobbar ihop.  Med större projekt tycker jag att denna modul kommer väl till användning men är nog overkill för enklare sidor.

Laravel har en sida som erbjuder en samling av paket som kan installeras med ramverket, [Laravel Collective](https://laravelcollective.com/).  Här finns det [Forms & HTML](https://laravelcollective.com/docs/6.0/html) som erbjuder likande funktionalitet som anax/htmlform och verkar vara ett bra alternativ.

Att jobba mot en databas är en vanlig uppgift för de flesta webbplatser, där man lagrar inloggningsinformation, statistik, känsliga information och mycket mer.  Att implementera CRUD är då ett återkommande krav där mycket tid och resurser kan sparas med en effektivisering och förenkling av funktionalitet.  Tanken med Active Record och andra liknande designmönster är att enkapsulera åtkomst till en databas genom ett objekt med tillhörande metoder och data.  Då behöver man inte skriva SQL kod för att direktkommunicera med databasen och kan istället jobba mot ett objekt kopplat till en specifik rad i databasen.  Dessa designmönster resulterar i mindre kodrader som är både lättare att skriva och förstå.  Man behöver inte heller ha kunskaper inom SQL för att jobba mot en SQL databas.  Men om en databas kräver varierande, specifikt och komplex SQL kod för att leverera önskad resultat och funktionalitet känns det nog naturligt att kommunicera genom SQL.

Laravel erbjuder [Eloquent ORM](https://laravel.com/docs/4.2/eloquent) som är en Active Record implementation för att jobba mot databaser och fungerar likt anax Active Record.  Man jobbar mot ett objekt för att enklare och snabbare utföra CRUD där man sparar både tid och kodrader.

Scaffolding erbjuder ett snabbt sätt att skapa och specificera en färdig miljö för att testa eller utveckla inom.  Man kan mocka en testmiljö för att göra enhetstestning eller skapa ett skelett för att bygga vidare på.  Jag kommer inte på några nackdelar.

Min undersökning om motsvarigheter till Scaffolding i [Laravel](https://github.com/JeffreyWay/Laravel-4-Generators) och [Symfony](https://symfony.com/legacy/doc/book/1_0/en/14-Generators) resulterade med Generators som automatisera färdiga utvecklingsmiljöer för att bygga på eller testa inom.

Enghetstestning genom Scaffolding är ett sätt att skapa den specifika miljö som krävs för att koden ska kunna fungera korrekt, där alla dependencies är installerat och andra filer är på plats.  För att kunna enhetstesta effektivt behöver man veta att allting annat i utvecklingsmiljön fungerar felfritt och då kan man lita på att testresultaten visar enbart fel relaterade till motsvarande enhetstest.

Min TIL är hur användbar det är att installera moduler som kan förenklar och effektivisera viktiga och återkommande funktionalitet som databaskommunikation och formulär hantering.
